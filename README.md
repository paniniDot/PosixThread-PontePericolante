Esercizio 1051ONLINE - ponte pericolante semplice
Nell'ameno paesino di Villa Inferno, tra Cesena e Cervia, c'è una unica strada a due corsie fatta
come un anello che gira tutto attorno al paese. Le auto girano continuamente in tondo, senza
smettere mai. In un tratto della strada c'è un ponte pericolante e con una sola corsia, così solo
un' auto alla volta può attraversare il ponte.
Ciascuna auto, quindi, può attraversare solo quando nessuna altra auto è sul ponte.
Ma bisogna anche rispettare un turno tra le auto del proprio lato. A tal scopo, su ciascun lato
del ponte c'è un distributore di biglietti numerati crescenti che determinano l'ordine di
attraversamento del ponte per le macchine che partono da quel lato. Ciascuna auto che vuole
attraversare prende un biglietto sul proprio lato e attende il proprio turno tra quelle del proprio
lato.
Per smaltire le code, la regola di precedenza stabilisce che attraversa il ponte l'auto col biglietto
più piccolo tra quelle che stanno sul lato in cui ci sono attualmente più auto in attesa di
attraversare. In caso di parità, attraversa l'auto che gira in senso orario.
Ciascuna auto impiega 1 secondo a percorrere il ponte e altri 5 secondi per percorrere il resto
dell'anello. Ci sono 4 auto che viaggiano in senso orario e altre 4 in senso antiorario.
All'inizio le auto si trovano all'ingresso del ponte (ciascuna sul lato dipendente dal proprio verso
di percorrenza).
